# De Verlichting
## Frankrijk: Voltaire en Rousseau
De Franse filosofie in de Verlichting draaide om het bevorderen van rede, wetenschap en individuele vrijheid, en het bekritiseren van religieus en politiek gezag. Denkers als Voltaire en Rousseau speelden hierin een centrale rol.

### Voltaire 
Voltaire was een felle criticus van religieuze intolerantie en pleitte voor vrijheid van meningsuiting en godsdienst. Zijn satirische werken, zoals Candide, ondermijnden dogma’s en autoriteit met scherpe humor.

### Rousseau
Jean-Jacques Rousseau daarentegen legde de nadruk op de natuurlijke goedheid van de mens en de noodzaak van een sociaal contract waarin de algemene wil centraal staat. Zijn ideeën vormden een inspiratiebron voor de Franse Revolutie.

## duitsland: Kant
Immanuel Kant was een centrale figuur in de Duitse Verlichting. Hij pleitte voor zelfstandig denken, morele verantwoordelijkheid en het gebruik van rede als fundament voor vrijheid en vooruitgang.
Kant definieerde Verlichting als “de bevrijding van de mens uit zijn zelfopgelegde onmondigheid.” In zijn beroemde essay Was ist Aufklärung? (1784) stelt hij dat mensen vaak uit gemakzucht en angst hun verstand niet gebruiken, en zich laten leiden door autoriteiten zoals religie, traditie of staat. Zijn oproep Sapere aude! — “Durf te weten!” — werd het motto van de Verlichting.
